	
	Każdy był lub jeszcze jest młody, wraz z wiekiem nabywamy doświadczenia i rozwagę,
ale czy rozwagę można nabyć tylko starzejąc się? Ludzie bez doświadczeń z umiejętnością
przewidywania i rozwiniętym logicznym myśleniem nie są zarazem rozważni? Czy może 
lekkomyślność jest domeną młodych i jedynym remedium na beztroskę są doświadczenia, uczące
nas jak postępować w określonych sytuacjach.

	I na tym etapie rozważań nasuwa się pewne pytanie. Młodości częściej towarzyszy lekkomyślność
czy rozwaga? Kilkoma argumentami spróbuję uzasadnić dlaczego młodzi ludzie są lekkomyślni.

	Przytaczając fragment "Powrotu posła" Juliana Ursyna Niemcewicza, jest niezwykle łatwo
dostrzec, że młody wiek Szarmanckiego doprowadza do sytuacji, w której nie potrafi on 
zatrzymać się na dłużej przy jakimś zajęciu, gdyż albo nudzą mu się one lub nie sprawdza
się na nich, tak jak ma to miejsce na posadzie zarządcy majątku, gdzie roztrwonił znaczną część
pieniędzy na przyjemności zamiast mądrze je zagospodarować.

	Kolejnym dowodem lekkomyślności młodych ludzi jest próba zamachu na cara dokonana przez
głównego bohatera "Kordiana" Juliusza Słowackiego. Pomimo braku jakiegokolwiek poparcia
Kordian postanawia zabić cara, nie będący świadomy swojej słabości i pełny obaw mdleje
przed drzwiami i zostaje schwytany, gdyby tylko przygotował się lepiej, lub zabrał ze sobą
pomoc to mogłoby mu się udać.

	Mówiąc o braku rozwagi nie wolno zapomnieć o dziejach bohaterów z utworu Williama Shakespeare'a
pod tytułem "Romeo i Julia". Chcąc móc być razem, para próbuje uciec z rodzinnego miasta,
w tym celu Julia wypija pewnien płyn wywołujący sen podobny do śmierci, Romeo nie zdający sobie z
tego sprawy oraz nie pałający specjalną chęcią sprawdzenia czy Julia na pewno jest martwa odbiera
sobie życie, chwilę potem Julia się budzi i robi to samo widząc martwego kochanka. Gdyby Romeo
sprawdził czy jego ukochana jest martwa możliwe, że dramat miałby szczęśliwe zakończenie.

	Moim zdaniem młodość jest domeną lekkomyślności, przytoczone argumenty jednoznacznie wskazują,
że młodzi ludzie mają tendencję do podejmowania nierozważnych decyzji, więc jeśli jesteśmy
młodzi powinniśmy nieco więcej zastanawiać się nad swoimi decyzjami aby nie miały one potem
negatywnego wpływu na naszą przyszłość.